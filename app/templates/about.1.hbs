Про Програму «Креативна Європа»
«Креативна Європа» – це програма Європейського Союзу, спрямована на підтримку культурного, креативного та аудіовізуального секторів. З 2014 до 2020 року на підтримку європейських проектів, що дають можливість подорожувати, охоплювати нові аудиторії, обмінюватися практичними навичками та вдосконалюватися, планується виділити 1,46 мільярда євро.
У 2015 році претендентами на співробітництво та суперництво у боротьбі за фінансування стали організації із 38 країн, але можливість взяти участь в обох підпрограмах отримали й організації з третіх країн.
На підпрограму «Медіа» припадає щонайменше 56% бюджету, близько 31% планується виділити на підпрограму «Культура», ще 13% відведено на новий напрямок – міжсекторальну взаємодію, реалізацію якого заплановано на 2016 рік. Він включає фінансове забезпечення представництв програми «Креативна Європа» (Creative Europe Desks) і реалізацію механізму фінансової гарантії.
На сьогодні існує близько 18 каналів (часто іменованих «схеми» або «напрямки»), які надають можливість фінансування у рамках «Креативної Європи», кожен з яких охоплює окремий сектор або вид діяльності. Дізнайся більше.
«Креативна Європа» надасть фінансову підтримку лише тим проектам, які виконають поставлені перед нею завдання, а саме:
• зміцнення сектору та нарощування потенціалу;
• формування аудиторії;
• розробка нових бізнес-моделей;
• створення та підтримка віртуальних проектів.
Проекти, що виконають ці завдання, повинні також сприяти досягненню пріоритетних цілей «Креативної Європи». До них належать:
• зміцнення потенціалу сектору в плані функціонування на міжнаціональному рівні;
• стимулювання міжнаціонального поширення творів і операторів індустрії, а також завоювання нових
аудиторій як у Європі, так і за кордоном;
• заохочення використання інноваційних і творчих підходів;
• зміцнення фінансового потенціалу сектора;
• зміцнення механізмів прийняття рішень.
